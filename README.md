[![License: CC BY 4.0](https://img.shields.io/badge/License-CC%20BY%204.0-lightgrey.svg)](https://creativecommons.org/licenses/by/4.0/)

# Dossier Geldstromen in de Zorg

## Inleiding

Sinds eind 2019 doet Follow the Money in samenwerking met enkele regionale nieuwsredacties onderzoek naar geldstromen in de Jeugdzorg. De sector zegt met grote tekorten te kampen sinds gemeenten verantwoordelijk zijn geworden voor de financiering. Een goed overzicht van geldstromen ontbreekt echter. De afgelopen anderhalf jaar heeft een team van redacteuren geprobeerd om die geldstromen in kaart te brengen. Dat is deels gelukt. Enerzijds is het niet gelukt om alle gemeenten ertoe te bewegen inzage te verschaffen over deze geldstromen. Anderzijds is het wel gelukt om verreweg de grootste dataset van geldstromen in de Jeugdzorg samen te stellen. 

Met deze repository geven we deze data vrij. We hopen dat anderen met deze aan de slag gaan en horen uiteraard welke bevindingen u doet. We vinden het leuk als u ons daarvan op de hoogte houdt. Mocht u de data herpubliceren, dan worden we graag als bron genoemd. Voor vragen en/of overleg kunt u terecht bij Tom Claessens, tom.claessens@ftm.nl. 

## Verhalen
Op basis van deze data zijn recentelijk enkele verhalen gepubliceerd:
* [Geldstromen in de Jeugdzorg voor het eerst inzichtelijk na groot data-onderzoek Follow the Money](https://www.ftm.nl/artikelen/jeugdzorg-waar-bleven-de-miljarden?utm_campaign=Dimitri-Tokmetzis&utm_source=article&utm_medium=link&share=H2qmGTWi8KfrconaL2L3G4OAXhQ0PW597gWbCcHiGpwh%2BMiVqL4zpWbQSrSNgzo%3D). 
* [Bestuurders jeugdzorg aan het woord: ‘Gemeenten hebben tekorten over zichzelf afgeroepen'](https://www.ftm.nl/artikelen/jeugdzorg-waar-bleven-de-miljarden-2?utm_campaign=Dimitri-Tokmetzis&utm_source=article&utm_medium=link&share=v%2FI3svsgIOKN9HTXGYdnihjgdYBcfWhxpdxmpL07PvNxJF4kcljoPJCiLTCG4tg%3D)
* [De data achter de geldstromen](https://www.ftm.nl/artikelen/jeugdzorginhetrood-de-onderzoeksverantwoording?utm_campaign=Dimitri-Tokmetzis&utm_source=article&utm_medium=link&share=KytMHTEm0vZgbagiAzXJqy6jPYUIlTYvTCc72wDFFnlwx2CnT%2BC04DHbCQWiaBA%3D)

Enkele andere verhalen in dit dossier:
* [Ineens staat er een pleegkind op de stoep](https://www.ftm.nl/artikelen/pleegmoeder-tegen-wil-en-dank?utm_campaign=Dimitri-Tokmetzis&utm_source=article&utm_medium=link&share=34uEtsuCYkxHXmS5WPntJSTyGf1hSjBugyVLInhpram%2FM%2BhnDg7AlaIvzGya1Ao%3D)
* [Vertrouwelijk: het ondoorzichtige keuringssysteem van de jeugdbescherming](https://www.ftm.nl/artikelen/ondoorzichtig-keuringssysteem-jeugdbescherming?utm_campaign=Dimitri-Tokmetzis&utm_source=article&utm_medium=link&share=VsqwA3%2FBW7Vev9xkV0bCI797%2BXwJ20pGUySyRYT1KfOTp4RbVz8tLPcB6d%2B6XaY%3D)
* [Rammelende rapporten Jeugdbescherming beschadigen ouders en kinderen](https://www.ftm.nl/artikelen/rammelende-rapporten-jeugdbescherming?utm_campaign=Dimitri-Tokmetzis&utm_source=article&utm_medium=link&share=vevjOaRTOPn1rXP6H%2FmnNQNYzPEtD9JUcqvydgo0ZIo4q%2BLqYkzni9kbyP4Kxu8%3D)
* [Vast in de flipperkast tussen jeugdhulp en gemeente](https://www.ftm.nl/artikelen/jeugdbescherming-gemeente-conflict-betaling?utm_campaign=Dimitri-Tokmetzis&utm_source=article&utm_medium=link&share=huHG44t%2B4BBtXNVeSaUYgCqSeryB9Ic9MqiKb%2FuahwdKiAQP8aiorqlZQ5nNNso%3D)
* [Van marktbestormer tot beerput: zo ging jeugdbeschermer Briedis ten onder](https://www.ftm.nl/artikelen/briedis-jeugdbescherming-markt?utm_campaign=Dimitri-Tokmetzis&utm_source=article&utm_medium=link&share=4Z7IrPaWJGAdpAvREDjwkYXDzxV8sBYH28MmmSv0rFn8MmKXOWM%2BcB%2Fnw5C%2BOOA%3D)
* [Veroordeeld stalker, neptherapeut, fraudeur – en toch is Koos Föllings jeugdzorgdirecteur](https://www.ftm.nl/artikelen/koos-follings-jeugdzorg?utm_campaign=Dimitri-Tokmetzis&utm_source=article&utm_medium=link&share=UzKegYZoJsfmCmZaj3LgA10l7BEKo4rS5QgeRpgwtO1RXm5ihq98Hi9r00ERMZ4%3D)

## De data en enkele keuzes

Deze data zijn een herpublicatie van gegevens van [Jaarverantwoording Zorg](https://www.jaarverantwoordingzorg.nl/]), waar zorgaanbieders hun financiën verantwoorden aan het ministerie van Volksgezondheid, Welzijn en Sport (VWS). 

De cijfers hierin zijn ingevuld door zorgaanbieders zelf. Dit kan desondanks betekenen dat er cijfers niet kloppen. Wij zijn er in ons onderzoek meerdere keren op gestuit dat we deze cijfers hebben voorgelegd aan zorgaanbieders zelf en daarbij te horen kregen dat er fouten bestonden. Ook komt het voor dat zorgaanbieders niet alle data hebben ingevuld. Sowieso hoeven kleine zorgaanbieders minder te verantwoorden dan grote zorgaanbieders.

Follow the Money deed onderzoek naar de financiën van jeugdzorgaanbieders en gebruikte daarbij cijfers uit de jaren 2017 tot en met 2019. Hiervoor werden de beschikbare datasets van [2018](https://github.com/ftmnl/dossier_jeugdzorg/tree/main/data/2018) en [2019](https://github.com/ftmnl/dossier_jeugdzorg/tree/main/data/2019) gebruikt. Omdat in deze sheets zowel de cijfers van het betreffende verslagjaar als het vorige verslagjaar staan, konden we ook 2017 meenemen. Oudere datasets missen dermate veel zorgaanbieders uit de periode erna dat een goede vergelijking met eerdere jaren niet betrouwbaar is.

De datasets waaruit informatie wordt ingeladen staan in de map [Data](https://github.com/ftmnl/dossier_jeugdzorg/tree/main/data). Hierin vind u ook een spreadsheet [kolomkeuze.xlsx](https://github.com/ftmnl/dossier_jeugdzorg/blob/main/data/Kolomkeuze.xlsx), waarin een selectie van 462 variabelen staat uit de datasheets van Jaarverantwoording Zorg. Het werkelijk aantal meetbare variabelen is lager, omdat meerdere kolommen uit de originele sheets nodig zijn om deze variabelen samen te stellen. Kleine en grote zorgaanbieders vullen namelijk op een andere manier hun data in, die vervolgens in verschillende kolommen wordt weergegeven. Bovendien zijn er meerdere kolommen voor het huidige en het vorige verslagjaar voor iedere variabele.

Met behulp van de R-markdownfile [FTM_jeugdzorg.Rmd](https://github.com/ftmnl/dossier_jeugdzorg/blob/main/src/FTM_jeugdzorg.Rmd) worden de bronbestanden uit DigiMV ingeladen in de spreadsheet [financielecijfers_jeugdzorgaanbieders_onderzoek_ftm.csv](https://github.com/ftmnl/dossier_jeugdzorg/blob/main/data/financielecijfers_jeugdzorgaanbieders_onderzoek_ftm.csv). In deze sheet staan niet alle variabelen uit Jaarverantwoording Zorg, maar een selectie van de belangrijkste gegevens die wij in ons onderzoek gebruikten. 

De aanbieders zijn geselecteerd op basis van het criteria dat zijn in één van de 3 jaren minimaal 30% van hun inkomsten uit de Jeugdwet haalden. Dit percentage is gebaseerd op een eerder rapport van Jeugdzorg Nederland. Het is daarmee mogelijk om onze bevindingen te vergelijken met de resultaten in dat onderzoek. Het exacte percentage staat weergegeven in de sheet. Voor enkele zorgaanbieders kan het in één of twee jaar dus voorkomen dat ze onder deze 30% grens zaten. 

Het bestand [reuzen_id.csv](https://github.com/ftmnl/dossier_jeugdzorg/blob/main/data/reuzen_id.csv) geeft de mogelijkheid tot een verdere verdiepingsslag. Hierin staan de concerncodes uit DigiMV van de 60 grootste bedrijven zoals omschreven in het onderzoek van Follow the Money.

